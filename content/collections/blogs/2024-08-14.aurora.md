---
id: 387cfbba-9df8-48bb-b389-5fd73639bb4d
published: false
blueprint: blog
title: aurora
author: b88fc48f-8200-4307-9fce-75cff9259335
template: blogs/show
categories:
  - poetry
updated_by: b88fc48f-8200-4307-9fce-75cff9259335
updated_at: 1735426020
---
"Βουβοί, σκυφτοί, και φορτωμένοι"
Κάποτε είχα ακούσει αυτά τα λόγια·
Τα είχα ψάλλει μαζί με άλλους αδελφούς.
Για τους εαυτούς μας λέγαμε 
Με την ελπίδα να δούμε ένα φως στον ορίζοντα, 
Μια κοινότητα γεμάτη ελπίδα και νέες δυνατότητες 
Για τέτοιους ανθρώπους, σαν κι εμάς

Κάποτε πιστεύαμε ότι εμείς είμαστε αυτή η κοινότητα.
Μόνο που όταν οι βουβοί επιτέλους άνοιξαν το στόμα τους, 
      γρήγορα βρέθηκε φίμωτρο, 
Κι όταν οι σκυφτοί πήγαν να σηκωθούν, 
      τους είπαν να κάτσουν στην άκρη για λίγο ακόμα,
Κι όταν οι φορτωμένοι ζήτησαν βοήθεια με τα φορτία τους, 
      τους φόρτωσαν καινούρια βάρη... 
      …που για κάποιον λόγο δεν τα σήκωνε κανείς άλλος. 

Θρηνώ για εκείνο τον εαυτό μου που έψελνε αφελώς τέτοια λόγια·
Μάλλον χάθηκε για πάντα αυτός 
Θα μου λείπει 
Όμως δεν υπάρχει δρόμος επιστροφής,
Γιατί ο ορίζοντας είναι ακόμα εκεί, μπροστά μου

Είχα κάνει εκείνο το λάθος του άπειρου ορειβάτη. 
Ήταν ψευδής αυτή η πρώτη κορυφή που κοιτούσαμε μαζί τότε
Η πραγματική κορυφή βρίσκεται πιο πέρα,
Και δεν θα φτάσουν όλοι εκεί,
Όσοι χάρηκαν μαζί μας στην αρχή του ταξιδιού,
Μπορεί ούτε κι εγώ.

Αλλά δεν κοιτάζω πίσω μου
Γιατί ξαφνικά βλέπω χρώματα στον ορίζοντα
Σαν να έχει ο ουρανός κι άλλα πράγματα να μας πει.
Τα χρώματα αυτά χορεύουν,
Είναι παιχνιδιάρικα και φανταχτερά και αναπάντεχα.

Ποιος θα περίμενε εδώ στην παγωνιά και την ερημιά, 
Όπου κάθε ζωντανό πλάσμα κρύβεται στη σχισμή ενός βράχου,
Ότι θα συναντούσε τέτοια ομορφιά.

Κι όμως,
Ο δρόμος βρίσκεται μπροστά.